8

 

cf. Ov. fast. ΠΙ. 20. cadit a mento manus. Plaut. mil.
1151. Maxumum periclum inde esse ab summo ne rursum cadas.

Martial. XI. 50. 4. Gemma a digito cadit.

Plin. N. H. X. 38. 54. cadere ab alto.

Cum praeterea dubitari non possit, quin multo facilius
potuerit fieri, ut ain de mutaretur i. e. dictio minus usitata in
usitatiorem quam de in a, mihi persuadeo, Palatinum nobis hoc
loco, quod poetae manus scripserat, tradere.

ecl. I. 59.

Ante leves eryo pascentur in aethere cervi,

Et freta destituent nudos in litore pisces,-

Ante pererratis amborum finibus exul

Aut Ararim Parthus bibet aut Germania Tiyrim.

v. 59. Ρ R a b c: aethere.

Moretanus quartus et Probi Vaticanus c: aequore.

Hoc loco permulti viri docti et Romano et Palatino diffisi
nescio an errent. Primo adspectu aequore melius videtur. Nam
si pisces, quod eis natura habitandum dedit, mari cedere di-
cuntur, etiam cervos, cum terram eis concessam relinquunt,
in mare se esse immissuros exspectamus.

Sed id respiciendum est, etiam populis v. 62 memoratis*
non mutuam sedium permutationem tribui, sed singulos tantum
dici alias quaerere sedes. Non enim est Arar Germaniae, sed
Galliae neque Tigris Parthorum terrae fluvius, sed eius fines
tantum praeterfluit.

Quod si Keilius non neglexisset, non scripsisset¹): „Dass
es (aequore) das Richtige ist, zeigt die Vergleichung mit 63
und 64 (ἱ) 61, 62). Wie dort von einer Vertauschung der
Wohnsitze zwischen Parthern und Germanen die Rede ist,
so auch hier zwischen Hirschen und Fischen.“ Quamquam
si aequore a Vergilio scriptum esse constaret, non curarem
haec tenuia discrimina, cum Parthos omnium Asiae, Germanos

1) Philolog. 11. 166.

 

