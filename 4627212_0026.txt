20

 

Accedit quod locus, de quo disputamus, cum illis Homeri
versibus Π. XV. 193. I. 402. nihil habet communis nisi
Olympi mentionem. Nam Vergilius describit taurorum pugnam,
quorum mugitu Olympus resonat, Homerus narrat ll. XV.
193. mundi divisionem inter Neptunum, Plutonem, Iovem
factam et Π. Ι. 402. liberationem J ovis a ceteris deis deabus-
que vincti a Thetide confectam, quippe quae centimanum
Briareum ‚3⁶23 μακρὸν ”Ολυμπον“ acciverit: ut nesciam, qua
re Vergilius commotus esse putandus sit, ut Homerum hoc
loco imitaretur.

Ceterum Mediceum hoc loco interpolatum esse, alios quo-
que credituros esse spem, si argutius ea, quae· Mediceus hoc
loco praebet (resonant ..... longius) conferimus cum loco
Aeneidos simillimo, VH. 700 sq.

longa canoros
Dant per colla modos, sonat amnis et Asia longe
Pulsa palus.

Quis est, cui non verisimile videatur, ex hoc loco longius
illo loco, cui recte constituendo operam navamus, in Medicei
archetypo adscriptum fuisse , cum illud perversum resonant
pro reboant in Mediceo legat, aut cui tam ignotus est mos
antiquorum grammaticorum, loco quodam de simili loco ad-
monere integros versus aut singulas voces adscribentes?

Itaque in Medicei archetypo haec fuisse puto.

SONANT LONGE (ex Aen. VII. 701)

REBOANT SILVAEQVE ET MAGNVS OLYMPVS.

Librarius autem ut sonant ita lonqe corrigendi causa
suprascriptum esse ratus est, sed pro LONGEVS scripsit

LONGIVS. Ε et I literae perfacile 'mutari poterant easque ,

mutatas esse Ribbeckius docet in prolegomenis criticis p. 243
sq. et in indice grammatico pp. 415 sqq. et pp. 401 sq„ ubi
de praepositionibus de et di in compositis permutatis loquitur.

Ne autem temere adfirmavisse videar, in Medicei arche-
typo voces ex simili loco adscriptas fuisse, aliquot locos, quibus
Mediceus hoc vitio inquinatus est, afferam.

