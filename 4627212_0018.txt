12

 

Equidem versum ita, ut scripsi, transponendum esse pu-
tavi, ut referretur ad poma, non ad arbores silvestres, cum
has homines non serant.

Heynius versum „per se praeclarum“ appellat, Ribbeckio 1)
spurius videtur, quia praecedenti 1000 adversetur, quo Ver-
gilius de illis arboribus loquitur, quae „opis haud indigae
nostrae“ sint. Sed non dicit poeta, his arboribus nullam omnino
curam impendendam esse, sed simulac satae et certam quandam
aetatem consecutae sint, tum primum hominum cura eas carere
posse. cf. v. 422.

Cum semel haeserunt arvis aurasque tulerunt
(scil. non exspectant falces rastrosque tenacis.) v. 426.
Ut primum truncos sensere valentis
(scil. vi propria nituntur opisque haud indiga nostrae).
Versu 433. non omisso haec est loci sententia: Quid,
cum adultae arbores sine ulla hominum cura utilissimae sint,
(431 sq.) qui tum homines dubitent, parvam serendi curam
impendere? Accedit, quod, si Vergilius versum 433. non
scripsisset, nemo desiderasset quidquam 3 nam etiam sine hoc
versu totius loci sententia apta esset. Qua re versus non su-
spectus fit, sed defenditur. Non dissimilis est dictio Aen. VI.
806: Et dubitamus adhuc virtute extendere vires. Quo versu
is, de quo agimus, defenditur, neque scio, quomodo putari
possit, hoc versu commotum esse interpolatorem quendam, ut
in georgicis similem versum subderet.
Neque minus id quoque respiciendum est, ut in aliis
codicibus ita in Mediceo quoque complures versus omissos
esse. Aen. II. 418 in Mediceo a manu prima scriptus non erat,

additus est a manu recentiore literis rubris usa ima pagina„
item Aen. XII. 499.

Aen. VII. 41 olim defuit, in margine postea adscriptus est.

 

¹) proleg. critic. p. 49.

 

