28

 

quibus corporibus deorum et heroum fulgor quidam lucidus

. tribuitur, attulit Stephani ¹)

Vox saeva tum sane non sextus, sed primus casus est:
saeva terrore Gorgonis (Servius).

Ceterum si haec explicatio non placet, ideo minime
cogimur, limbo scribere. Nam hic locus alio eoque elegantiore
modo explicari potest.

Servius· nimbo hisce verbis interpretatur: Nube divina:
est enim fulgidum lumen, quo deorum capita cinguntur: sic
etiam pingi solet ; idemque ad Aen. HI. 587: Proprie nim-
bus est, qui deorum vel imperantium capita quasi clara nebula
ambire fingitur. Haec significatio a Servio allata et a Goss-
ravo 2) atque a Stephanio 3) probata aptissima foret, si Servium
eam recte voci nimbi tribuisse constaret.

Nam Minervam, Graecorum fautricem adiutricemque, nunc,
ubi tandem eam gentem, qua nullam magis amat, in urbem
hostium perituram introeuntem videt, attributis, ut ita dicam,
naturam rerum terrestrium transscendentibus praeditam esse
oportet.

cf. locum simillimum Aen. ΧΠ. 808 sqq.
Ista quidem quia nota mihi tua magna voluntas,
Juppiter, et Turnum et terras invita reliqui 3
Nee tu me aeria solam nunc sede videres
Digna indigna pati, sed flammis cineta sub ipsa
Starem acie traheremque inimica in proelia Teucros.

Hoc loco J uno describitur, quae flammis cincta in ipsa acie
Troianos sibi invisos terreret, nisi Juppiter vetaret. Aen. H.
615 sq. Minervam nimbo effulgentem in ipso Troiae incendio
Troianos terrentem videmus.

¹) Ludolf Stephani, Nimbus und Strahlenkranz in den Werken der
alten Kunst. Memoires de l’academie des sciences de St. Petersbourg.
VI. serie. Sciences politiques‚ histoire, philologia. Τ. ΙΧ. Petersbourg
1859. p. 3. sq.

²) cf. eius adnotationem a. h. l.

³) Stephani, l. l. p. 4.

